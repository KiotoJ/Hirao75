Mandroso lalandava

1-Ny mandroso lalandava 
  Ry tanora no irio
  fa ny lalana mazava 
  Ny mihemotra fadio
  Ry tanora mitsangana
  mihirata mba ho soa
  fa ny lalana hombana
  tena kanto avokoa

2-Ry tanora ilofosy
  Ny hananam-po madio
  Ny hanondrotra ny nosy
  'zany re no ifalio
  Saina faly lalandava
  Ry tanora no hirio
  Fa ny soratra ho rava
  sy hirodan'aminio

3-Mihirà sy mifalia
  Andro jaranao izao
  Mitehafa mihobia
  Miravoa hianao
  Nefa saino sy lalao
  'zany hajanao ho soa
  Fandrosoana re hatao
  Voninahitra tokoa

4-Tompo Masina ô! tahio
  Madagasikaranay
  Ny tanoranay bitsiho
  mba hahery sy hahay
  Hampisandratra fanahy
  Fo sy saina tena koa
  Ka ho tena lehilahy
  Vonona hanefa soa
